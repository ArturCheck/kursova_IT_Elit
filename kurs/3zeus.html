<html>

	<head>
	
		<title>Статуя Зевса в Олімпії</title>
		<meta charset="UTF-8">
		<link rel="stylesheet" type="text/css" href="style.css">
		
	</head>
	
	<body>
		
		<div>
		
		<h1>Статуя Зевса в Олімпії</h1>
		
		</div>
		
		<hr align="left">
		
		<p><span>Ста́туя Зе́вса Олімпі́йського</span> — за переказами, одне з Семи чудес світу — давньогрецька статуя Зевса роботи Фідія, була встановлена в центрі Храму Зевса в Олімпії на півострові Пелопоннес (Західна Греція).</p>
		
		<div>
		
		<h1>Історія створення</h1>
		
		</div>
		
		<hr align="left">
	
		<img src="zeus/1.jpg" align="right" width="170px" title="Зображення статуї Зевса Олімпійського на монеті імператора Адріана, Національний археологічний музей Флоренції">
	
		<p>
		Первісно сама Олімпія являла собою територію, що належала храму перед воротами давньої Піси. Після руйнування Піси в 641 до н. е., елейці не дозволили виникнути тут новому місту і, таким чином, назавжди утримали за собою право володіння святилищем. Цій квітучій місцевості був дарований вічний мир, озброєне військо не могло перейти його меж, тому що вся Еліда стала присвяченою верховному олімпійському богу Зевсові.
		</p>

		<p>
		За переказами, саме тут Зевс вступив у боротьбу зі своїм батьком, кровожерливим і віроломним Кроносом, який пожирав своїх дітей, оскільки оракул передбачив йому загибель від руки сина. Врятований матір'ю, змужнілий Зевс, переміг і примусив Кроноса відригнути своїх братів і сестер. На честь цієї перемоги були встановлені Олімпійські ігри, що вперше відбулися у 776 року до н. е.
		</p>

		<p>
		З того часу минуло більше двох століть, і в 456 до н. е. в Олімпії елідський архітектор Лібон почав будувати храм Зевса, який став головною святинею міста. 440 до н. е. над створенням центральної статуї Зевса почав працювати Фідій. Роком раніше він розробив і підготував техніку, щоб дістати достатню кількість золота і слонової кістки. Він вирізав і ліпив частини статуї, перш ніж вони могли бути зібрані в єдине ціле в самому храмі.
		</p>

		<p>
		Велич і краса скульптури настільки вражали сучасників, що вона була визнана чудом світу. Як свідчить Павсаній, з першого погляду здавалося неймовірним, що храм міг вмістити цю статую. Географ Страбон писав:
		</p>
		
		<p style="background:gray; border: thin solid #eaecf0; padding: 10px; border-radius: 7px; width: 79% display:block;">«…хоч сам храм — дуже великий, скульптор критикується за те, що не врахував реальне співвідношення пропорцій статуї до храму.<br>Він показав Зевса сидячого на троні, але з головою, яка майже упирається в стелю, щоб у нас складалося враження, що якщо Зевс встане, то головою впреться в дах храму».</p>
		
		<img src="zeus/2.jpg" align="right" width="200px" title="Химерна реконструкція статуї Зевса роботи Фідія на гравюрі Філіпа Галле 1572 року по малюнку Мартена ван Гемскерка">
		
		<p>
		Проте загалом нащадки високо цінили витвір Фідія. Знаменитий оратор і політичний діяч Риму Цицерон (I століття до н. е.) назвав Зевса Олімпійського втіленням краси. Римський письменник і науковець Пліній Старший (I століття н. е.) вважав скульптуру незрівнянним шедевром. Впродовж багатьох років храм Зевса приваблював відвідувачів і поклонників зі всього світу. У першому столітті римський імператор Калігула навіть спробував перемістити статую в Рим. Проте, його спроба зазнала невдачі.
		</p>

		<p>
		Після того, як на 10-му році свого правління імператор Феодосій Великий у 394 році нашої ери заборонив Олімпійські ігри, храм був закритий. 406 року імператор Феодосій II наказав зруйнувати всі храми і споруди в Олімпії як свідчення язичницької традиції. Знищення вцілілих залишків храму довершили потужні землетруси 522 і 551 років.
		</p>

		<p>
		Хоча статую дещо раніше зусиллями заможних греків було перевезено в палац у Константинополі. Там вона зберігалася, поки не була знищена пожежею 462 року. Серед копій статуї, включаючи великий прототип в Курені (Лівія), жодна не збереглася дотепер. Ранні реконструкції, наприклад, Ерлаха, тепер вважаються неточними.
		</p>
		
		<div>
		
		<h1>Опис скульптури</h1>
		
		</div>
		
		<hr align="left">
		
		<img src="zeus/3.jpg" align="right" width="200px" title="Катрмер де Квінсі. Статуя Зевса в Олімпії, 1815">
		
		<p>
		Статуя Зевса не збереглась донині, проте численні описи в творах стародавніх істориків, археологічні знахідки (невеликі копії, зображення на монетах) донесли до нас скульптурний образ давньогрецького божества.
		</p>

		<p>
		Хрисоелефантинна статуя бога заввишки сягала 12 м 40 см. Масивний п'єдестал статуї близько 3,5 метрів висотою прикрашали позолочені фігури, що зображували олімпійських богів. На цьому п'єдесталі, який являв собою подобу Олімпу, знаходився трон, створений із золота і дорогоцінних каменів з безліччю різних прикрас із слонової кістки і чорного дерева.
		</p>

		<p>
		Статуя Зевса є виразом світоправлячої могутності і разом батьківської ніжності, представлена сидячи на троні. Оливковий вінок прикрашав голову Громовержця, борода хвилястими пасмами обрамовувала його обличчя, з лівого плеча спадав плащ, що прикривав частину ніг. У лівій руці бог тримав скіпетр, увінчаний орлом, а на простягнутій правій руці стояла богиня Ніка із золота і слонової кістки. Фігура Зевса була виконана з дерева, і на цю основу за допомогою бронзових і залізних цвяхів, спеціальних гачків кріпилися деталі з слонової кістки і золота — така техніка і називається хрисоелефантинною (тобто зробленою із золота і слонової кістки). Обличчя, руки й інші оголені частини тіла виконані зі слонової кістки, волосся і борода, вінок, плащ і сандалі — із золота, очі — з коштовних каменів.
		</p>

		<p>
		Трон виготовили, за одними джерелами, з кедра, за іншими — з чорного дерева і вкрили золотом і слоновою кісткою. Ніжки трону прикрашали фігурки танцюючої Ніки — богині Перемоги. Ручки трону підтримували сфінкси, а його спинку прикрашали Харити — богині краси, дочки Зевса і Гери.
		</p>

		<p>
		Перед п'єдесталом, із зображенням сцени народження Афродіти, був облаштований невеликий басейн, викладений блакитним елевсинським каменем і білим мармуром. Зі слів давньогрецького письменника Павсанія (II ст. н. е.), він служив для стоку залишків оливкової олії, якою регулярно змащували статую (олія зберігала слонову кістку від розсихання). Світло, що проникало крізь двері темного храму, відбиваючись від гладкої поверхні рідини в басейні, падало на золото одягу Зевса і освітлювало його голову. Мандрівникам, що входили в храм, здавалося, наче сяйво йде від самого лику божества.
		</p>
		
		<h1 align="center"><a href="index.html">Повернутися на головну сторінку</a></h1>

		<div>
			
		<h1>Відео</h1>
		
		</div>
			
		<hr align="left">

		<iframe width="560" height="315" src="https://www.youtube.com/embed/SikKl97a-1o" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>

		<hr align="left">

		<h3 style="background: linear-gradient(blue, yellow); border-radius: 20px;">© 2020, IT-Elit</h3>
	
	</body>
	
</html>